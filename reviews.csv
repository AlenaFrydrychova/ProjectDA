Tivoli se snaží býti luxusním a stylovým podnikem, něco málo mu k tomu však chybí. V prvé řadě je to gramatika - jestliže chci použít v jídelníčku slovo hoblina, pak ho musím umět skloňovat. Druhou věcí je obsluha - v nadprůměrném podniku by měla nadprůměrně vypadat i obsluhovat, zde jsem se setkal s číšníkem v teniskách a servírkou v crocsech, kteří nebyli nepříjemní, ale pokud by nebyl podnik poloprázdný, pak by měli problém stíhat.Kuchyně nabízí nadstandardní služby. Jako polední menu jsem měl možnost ochutnat příjemný brokolicový krém a rigatoni s restovanou pancettou, konfitovaným rajčetem a hoblinami ovčího pecorina. Těstoviny byly poněkud mastnější, možná protože pancetta byla tak trošku anglická slanina, ale celková chuť jídla byla dobrá. K pití byla voda z kohoutku, za kterou si rád zaplatím, pokud bude servírovaná tak jako zde - v karafě s ovocem a mátou.
V restauraci Tivoli jsem jedla celkem dvakrát a pokaždé to bylo polední menu. Při první návštěvě jsem nebyla příliš nadšená rizotem na pivě (možná to bude tím, že nemám příliš v lásce pivo všeobecně). Při druhé návštěvě jsem si ale už vybrala lépe. Polévkou k menu byl můj oblíbený brokolicový krém, kterému bych vytkla jedině málo krémovitou konzistenci; následoval hlavní chod - rigatoni s restovanou pancettou, rajčetem a ovčím pecorinem, k čemuž nemám žádné výhrady. Obsluha byla, řekla bych, v normě - ani výrazně milá, ani nepříjemná. Ráda do Tivoli zajdu i do třetice! 
Dnešní návštěva byla pro mne vrcholem, chtěli jsme vyzkoušet nový cafe restaurant, který nás hned při příchodu přivítal  špinavou fasádou, parapety a od otevření neumytými okny. Servírka byla cítit potem, čili její odér nezachránilo ani docela dobré jídlo. Navíc se v novém Tivoli nekouří a tím asi zamýšleli, že se nemusí větrat je tam dusno a puch. Příště již nepřijdeme ale přeji hodně štestí.
